# کنترل روشنایی LED با پتانسیومتر
این پروژه نشان می‌دهد که چگونه می‌توان با استفاده از یک پتانسیومتر، شدت روشنایی یک LED را کنترل کرد. مقادیر آنالوگ خوانده‌شده از پتانسیومتر به مقادیر PWM تبدیل می‌شوند که شدت روشنایی LED را تنظیم می‌کنند.


## ویژگی‌ها
- کنترل شدت روشنایی LED به صورت آنالوگ.
- تبدیل مقادیر خوانده‌شده از پتانسیومتر به سیگنال PWM.
- پروژه‌ای مناسب برای یادگیری ورودی‌های آنالوگ و خروجی‌های PWM.

## نیازمندی‌های سخت‌افزاری
- ۱ عدد LED
- ۱ عدد مقاومت
- ۱ عدد پتانسیومتر
- یک برد آردوینو
- برد بورد و سیم‌

## نحوه اتصال مدار
1. پایه وسط پتانسیومتر را به پین A0 آردوینو متصل کنید.
2. دو پایه دیگر پتانسیومتر را به پایه GND و 5V آردوینو متصل کنید.
3. پایه مثبت LED را از طریق یک مقاومت ۲۲۰Ω به پین ۳ آردوینو متصل کنید.
4. پایه منفی LED را به پایه GND آردوینو متصل کنید.

## نحوه عملکرد
- پتانسیومتر به‌عنوان ورودی آنالوگ عمل می‌کند و مقدار آن با تابع analogRead خوانده می‌شود.
- مقدار خوانده‌شده با استفاده از تابع map به بازه‌ی ۰ تا ۲۵۵ تبدیل می‌شود.
- مقدار تبدیل‌شده با تابع analogWrite برای تنظیم شدت روشنایی LED استفاده می‌شود.

## توضیحات کد
این کد شامل سه بخش اصلی است:

1. تعریف پین‌ها و متغیرها:
- led پین خروجی برای LED.
- potpin پین ورودی برای پتانسیومتر.

2. بخش راه‌اندازی (Setup): تنظیم پین LED به‌عنوان خروجی.
3. بخش حلقه اصلی (Loop):
- خواندن مقدار پتانسیومتر با analogRead.
- تبدیل مقدار آنالوگ به PWM با map.
- اعمال مقدار PWM به LED با analogWrite.
